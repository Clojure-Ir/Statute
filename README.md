#      اساسنامه انجمن Clojure ایران

### سخن نخست: 

 ما اعضای انجمن  Clojure  ایران، معتقد هستیم که زبان برنامه‌نویسی Clojure که ریشه در تاریخ برنامه‌نویسی دارد و به یکی از ابتدایی ترین زبان‌های برنامه‌نویسی سطح بالا،               یعنی LISP بر می‌گردد و شامل یکی از متفاوت‌ترین و البته  شیرین‌ترین نحو نوشتاری می‌باشد  (دنیایی از پرانتز :) )، بدلیل ویژگی‌های ممتازی دارد به یکی از ساده‌ترین، قدرتمندترین و البته اقتصادی‌ترین زبان‌های برنامه نویسی چند منظوره تبدیل شده است. در این میان اما فقدان منابع آموزشی مناسب و همچنین نحو متفاوت‌تری که نسبت به سایر زبان‌های برنامه نویسی معمول دارد منجر به این شده است که بسیاری از سازمان‌ها و شرکت‌ها استفاده از آن را برای خود پر خطر ببینند. همین موضوع هدفی شد برای ما که در تاریخ 23-04-1399 انجمن Clojure ایران را جهت معرفی و گسترش هرچه بیشتر و بهتر این زبان برنامه‌نویسی پرکاربرد تاسیس نمائیم.

### شعار انجمن:

>         We Are Clojurist

### موسسین:

*مسعود بهرامی*

### اهداف:

انجمن Clojure ایران، با هدف معرفی و گسترش زبان برنامه نویسی Clojure به جامعه برنامه نویسی کشور تاسیس و راه‌اندازی شده است. در این راستا تلاش خواهیم کرد با ارائه مقالات تخصصی و آموزشی، وبینارها و گردهم‌آیی‌ها و کنفرانس‌های دوره‌ای ضمن فراهم آوردن بستری جهت تعامل افراد علاقمند به زبان برنامه‌نویسی Clojure به این مهم دست پیدا کنیم.

انجمن Clojure ایران، انجمنی غیرانتفاعی است که وابستگی به هیچ نهاد، جمعیت، دسته یا سازمان اجتماعی، سیاسی، قومی و مذهبی ندارد. ما اعضای انجمن فارغ از هر گونه مسائل مرتبط با جنسیت و ویژگی‌های جسمی تعهد می‌نماییم که صرفا  در زمینه‌ها و در جهت علمی با یکدیگر همکاری کنیم.

### وظایف و فعالیت‌ها:

- بسترسازی برای گسترش ارتباطات علمی و تبادل تجربه بین متخصصانی که به موضوعات مرتبط با Clojure علاقه‌مند هستند.
- تشکيل گردهمائی‌های علمی در سطح کشور و منطقه
- ارایه خدمات آموزش و مشاوره به اشخاص و سازمان‌ها
- برقراری ارتباط و همکاری مشترک با انجمن‌های Clojure در سایر کشورها

